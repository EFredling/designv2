---
---
Redovisning kmom01
=========================

[//]: # (Detta innehåll är skrivet i markdown och du hittar innehållet i filen `content/redovisning/01_kmom01.md`.)



1. Är du sedan tidigare van att jobba i ramverk för att bygga webbplatser?

    Nej. Jag är helt utan erfarenhet. Just nu känner jag mig begränsad av det och eftersom jag ännu inte förstår kodens uppbyggnad i detalj så lyckas jag inte få till det som jag vill. Genvägar är ofta senvägar, åtminstone tills man lärt sig genvägen. Förstår man inte grundens uppbyggnad blir det ju svårt att bygga vidare resonerar jag.


2. Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?

    Nej. Även detta är helt nytt för mig och det tog sin lilla tid. Många timmar vid Mikaels videos. Jag är fortfarande ovan vid terminalen och alla procedurer med upp och nedladdningar. Men jag börjar bli bättre på att navigera mej runt.


3. Har du några förutfattade meningar, eller kanske en etablerad övertygelse, inom design och användbarhet för webben?

    En förutfattad mening betyder ju fördom, och om jag har några så är jag inte kapabel att avgöra det. Jag kan däremot tala om vad jag tycker om eller inte.
    Jag tycker om sidor som som är genomtänkta. Med det menar jag att man försökt sätta sig in i användarens behov. Man märker att det lagts ned möda och omsorg på detta när det är lätt att hitta det man söker. Jag uppskattar när man har samlat informationen på ett sånt sätt att det blir överskådligt.

    Jag har svårt för sidor där *allt* pockar på uppmärksamhet. Sidor som inte tydligt visar var man är, och där det vimlar av rubriker som inte har något gemensamt tema. Motsatsen är sidor där allting ser likadant ut och det är svårt att avgöra vad som är viktigt. Sen vill jag gärna snabbt kunna ta mig till sidans innehåll utan att behöva scrolla i flera minuter.


3. Hur kändes det att styla webbplatsen med CSS? Gick det bra?

    Jag brukar tycka att det är väldigt kul, men eftersom jag inte begriper mig på ramverket än, och vad som påverkar vad, så blir det inte som jag vill. Min CSS-kod ser inte rolig ut, det är ett hopkok av lånat och kod som inte används. Får plugga mer CSS, men framför allt behöver jag förstå *vad* det är som stylas och det här med ramverk.


4. Vilken är din TIL för detta kmom?

    Jag fastnar i detaljer. Kan sitta i timmar med nån liten grej som jag inte får till. Måste lära mig att ta ett steg tillbaka och få en bättre överblick.
